# -*- mode: mandoku-view -*-
#+TITLE: 分類補註李太白詩
#+DATE: 2015-09-23 10:17:42
#+PROPERTY: JUAN 2

<md:KR4c0013_WYG_002-1a>¶　古風¶
　　　其一(禎卿曰此篇白/自言其志也)¶
大雅乆不作吾衰竟誰陳(禎卿曰此二/句一篇之旨)王風
委蔓草戰¶國多荆榛龍虎相啖食兵戈逮狂
秦正聲何微茫哀怨<md:KR4c0013_WYG_002-1b>¶起騷人揚馬激頽波開
流蕩無垠廢興雖萬變憲章亦¶巳淪自從建
安來綺麗不足珍(禎卿曰此申/首一句意)聖代復元¶古
<pb:KR4c0013_SBCK_002-1b>
垂衣貴淸眞羣才屬休明乘運共躍鱗文質
相炳煥¶衆星羅秋旻我志在刪述垂輝映千
春(士贇曰孝經序子曰吾志在春¶秋尚書序/孔子刪詩爲三百篇述職方以除九丘任)
(彦升表故以輝映先逹領袖後進謝眺酬德/賦吹萬化而¶不喧度千春之可並齊天地之)
(倐忽安事人/間之紆婞哉)希聖如有立絶筆於𫉬麟¶(禎卿/曰此)
(申首二句意齊賢曰詩大雅凡三十六篇詩/序云雅者正也言王政之所由廢興也大雅)
(不作則斯¶文衰矣平王東遷&KR0112;離降於國風/終春秋之世不能復振戰國迭興王道榛塞)
(干戈相侵以迄于祖龍風俗薄<md:KR4c0013_WYG_002-2a>¶人心澆中正/之聲日逺日微一變而爲離騷史記曰離騷)
<pb:KR4c0013_SBCK_002-2a>
(之作盖自怨生也迨漢司馬相如楊雄激揚/其頽波¶䟽導其下流使遂閎肆注乎無窮而)
(世降愈下憲章乖離建安諸子智尚綺靡摛/章繡句競爲新竒而雄徤之¶氣由此萎薾至)
(於唐八代極矣掃魏晉之陋起/騷人之廢太白蓋以自任矣)¶
　　　其二(齊賢曰按唐書王皇后乆無子/而武妃有寵后不平顯詆之遂)
(廢武妃進𠕋爲惠妃¶欲立/爲后太白詩意似屬乎此)¶
蟾蜍薄太清蝕此瑶臺月圎光虧中天金魄
遂淪没(齊賢¶曰蟾蜍蝦蟆月以况皇后蟾蜍/以比武妃武妃進則皇后廢猶蝦蟆)
(得志侵蝕乎月則金魄淪没矣月生於西實/金¶方故曰金魄士贇曰張衡靈憲羿得不死)
<pb:KR4c0013_SBCK_002-2b>
(之藥於西王母其妻嫦娥&KR0060;之以奔遂托於/月是爲蟾蜍史記天官<md:KR4c0013_WYG_002-2b>¶書日月薄蝕韋昭曰)
(氣徃迫之爲薄虧毁爲蝕淮南子太清/問於無窮註曰太淸者元氣之淸者也)螮蝀¶
入紫微大明夷朝暉浮雲隔兩曜萬象昏隂
霏(齊賢曰紫微帝¶居也螮蝀&KR0075;炁也毛詩螮/蝀在東莫之敢指言夫人&KR0075;奔之行國人)
(皆不敢指視之大明日也以喻君也/夷傷¶也士贇曰廣雅日月謂之兩曜)蕭蕭長
門宫昔是今巳非(齊賢曰陳皇后驕妬别在/¶長門宫昔是今非言君心)
(爲忿怒憎惡所蔽平/生之是今皆非矣)桂蠧花不實天霜下¶嚴
威(齊賢曰桂一蠧則徒花而不實又肅之以/嚴霜之威得不爲之永嘆哉天霜天子之)
<pb:KR4c0013_SBCK_002-3a>
(威也士贇曰後漢五¶行志成帝時童謡曰邪/徑敗良田䜛口亂善言桂林華不實黃雀巢)
(其顚固爲人所羡亦爲人所憐禎卿/曰士¶贇所引是也白意似本於此)沈嘆終
永夕感我涕沾衣(士贇曰蟾蜍薄太淸月爲/<md:KR4c0013_WYG_002-3a>¶之蝕以喻武妃入後宫而)
(卒爲王后之蠧也螮蝀入紫微而大明夷朝/暉以喻武妃旣得幸而元宗卒爲所惑¶也日)
(君象月后象今焉廢黜是浮雲隔之不得代/明矣萬象昏隂霏者意謂自後卒不止中宫)
(浸成女寵之禍¶也夫婦君臣俱人之大倫也/至宻近者莫如夫婦而且不能保其終况臣)
(子之踈逺乎此白之所/以感嘆終夕¶而涕零也)¶
　　　其三(禎卿曰此篇借/秦皇以爲諷也)
<pb:KR4c0013_SBCK_002-3b>
秦皇掃六合虎視何雄哉飛劒决浮雲諸侯
盡西來明¶斷自天啓大略駕群才收兵鑄金
人凾谷正東開(齊賢曰史¶記始皇二十六年/分天下爲三十六郡更名民)
(曰黔首收天下兵聚之咸陽銷以爲鐘鐻金/人十二重各干石函谷<md:KR4c0013_WYG_002-3b>¶𨵿在今陜州爲秦東)
(𨵿昔秦未得志&KR0171;秦約六國從親投從約書/於秦秦兵不敢窺凾谷關十五年今旣并諸)¶
(侯則無人敢議秦者此𨵿冝常開矣/禎卿曰此六句言秦皇之制天下)銘功㑹
稽嶺騁望¶瑯琊臺(齊賢曰史記始皇二十七/年行至錢塘臨浙江水波)
(惡乃西百二十里從狹中度上㑹稽祭大¶禹/立石刻頌秦功德南登瑯琊大樂之留三月)
<pb:KR4c0013_SBCK_002-4a>
(徙黔首三萬戸瑯琊臺下復十二歲作瑯琊/臺立石刻頌秦德¶禎卿曰此二句言秦皇極)
(㳺觀/之樂)刑徒七十萬起土驪山隈尚採不死¶藥
茫然使心哀(齊賢曰史記始皇三十五年隱/宫刑徒者七十餘萬人分作阿)
(房宫或作驪山¶發北山石椁乃冩蜀荆地材/皆至關中計宫三百𨵿外四百餘於是立石)
(東海上朐界中以爲秦東門因徙三¶萬家麗/邑五萬家雲陽皆復不事禎卿曰此言秦皇)
(極土木/之欲)連弩射海魚長鯨正<md:KR4c0013_WYG_002-4a>¶崔嵬額鼻象五
嶽揚波噴雲雷鬐鬣蔽靑天何由覩蓬¶萊(齊/賢)
(曰秦紀方士徐市等入海求神藥數歲不得/費多恐譴乃詐曰蓬萊藥可得然常爲大蛟)
<pb:KR4c0013_SBCK_002-4b>
(魚所苦故¶不得至願請善射與俱見則以連/弩射之始皇夢與海神戰如人狀問占夢傳)
(士曰水神不可見以大魚蛟龍¶爲候今上禱/祠備謹而有此惡神當除去而善神可致乃)
(令入海者齎捕巨魚具而自以連弩候大魚/出射之¶自瑯琊山至榮成山弗見至之罘見)
(目魚射殺一魚異物志鯨魚長者數千里江/賦或鹿額象鼻或虎狀龍顔¶揚鬐掉尾噴浪)
(飛涎&KR0003;文/噴叱也)徐市載秦女樓船幾時𢌞但見三
泉¶下金棺葬寒灰(齊賢曰船上施樓曰樓船/史記始皇初即位治驪山)
(穿三泉下銅而致棺禎卿¶曰此以上言/秦皇惑於神仙之&KR0003;而卒不免於死也)<md:KR4c0013_WYG_002-4b>¶　　　其四(齊賢曰此篇/太白自况也)
<pb:KR4c0013_SBCK_002-5a>
鳯飛九千仞五章備綵珍銜書且虚歸空入
周與秦橫¶絶歷四海所居未得隣(士贇曰所/居未得隣)
(者言其棲身高逺未有得與之隣接者也¶禎/卿曰此以鳯喻至人也言鳯飛則凌千仞身)
(則備五色雖來儀於周秦之郊而不/可覊挂以比至人能全身¶逺害也)吾營紫
河車千載落風塵(齊賢曰抱朴予曰丹砂可/爲金河車可作銀子¶得其)
(道可以仙身隂眞君歌曰北方正氣名河車/據此河車乃藥士贇曰道書蓬萊修煉法河)
(車是水朱雀是¶火取水一斗鐺中以火炎之/令沸致聖石九兩其中初成姹女次謂之玉)
(液後成紫色謂之紫河車白色曰白¶河車靑/色曰靑河車赤色曰赤河車赤曰黃芽禎卿)
<pb:KR4c0013_SBCK_002-5b>
(曰落脫/也謝也)藥物秘海嶽採鉛靑<md:KR4c0013_WYG_002-5a>¶溪濵(齊賢曰五/嶽四海靈)
(藥所産而不輕以𢌿人靑溪之鉛乃可採耳/士贇曰&KR0067;仲雍荆州記曰臨沮縣¶有青溪山)
(山東有泉泉側/有道士精舎)時登大樓山舉手望仙眞羽
駕滅¶去影飈車絶廻輪(齊賢曰據太白代内/贈詩云估客發大樓)
(知君在秋浦則大樓當在秋浦/¶羽駕言乗鸞鶴颷車言御風雲)尚恐丹液(神/丹)
(金/液)遲志願不及申徒霜鏡¶中髮羞彼鶴上人
桃李何處開此花非我春唯應淸都¶境長與
韓衆親(齊賢曰言桃李花乃世俗之春非仙/境之春也列子清都紫微鈞天廣樂)
<pb:KR4c0013_SBCK_002-6a>
(帝之¶所居神仙傳劉根初學道到華山見一/人乗白鹿從十餘玉女根稽首乞一言神人)
(曰爾聞有韓衆否曰/聞之¶神人曰我是也)<md:KR4c0013_WYG_002-5b>¶　　　其五(禎卿曰此篇語意與上亦相/𩔖盖白真有慕於仙而作也)¶
太白何蒼蒼星辰上森列去天三百里邈爾
與世絶(齊賢¶曰九域志太/白山在鳯翔郿縣)中有緑髪翁披雲
卧松雪不𥬇亦不語¶㝠棲在巖穴我來逢眞
人長跪問寳訣粲然啓玉齒授¶以鍊藥&KR0003;銘
骨傳其語竦身巳電滅(齊賢曰許慎注淮南/子曰眞人眞德¶之人)
<pb:KR4c0013_SBCK_002-6b>
(粲露齒/之狀)仰望不可及蒼然五情熱吾將營丹
砂永與¶世人別(士贇曰參同契丹/砂木精得金乃并)¶
　　　其六(禎卿曰此篇言塞下事/或有所感於時而作也)<md:KR4c0013_WYG_002-6a>¶岱馬不思越越禽不戀燕情性有所習土風
固其然(禎卿¶曰岱北越南鳥獸各有所/戀以比去家就戍非人之情也)昔別
鴈門關今戍龍庭前¶驚沙亂海日飛雪迷胡
天(齊賢曰九域志代州治鴈門縣有鴈/門塞即古關也龍庭¶單于祭天所也)蟣蝨
生虎鶡心魂逐旌旃(齊賢曰鶡勇雉其闘無/巳一死乃止故趙¶武靈)
<pb:KR4c0013_SBCK_002-7a>
(王爲冠以表武士析/羽爲旌通帛爲&KR0999;)苦戰功不賞忠誠難可
宣誰憐¶李飛將白首没三邉(齊賢曰漢書李/廣傳匈奴入遼)
(西殺太守上廼召拜廣爲北平太守¶廣在郡/匈奴號曰漢飛將軍避之數歲不入界元狩)
(四年爲前將軍引兵與右將軍食其合軍出/東道惑¶失道後大將軍大將軍與單于接戰)
(單于遁走弗能得而還廣巳見大將軍還長/史急責廣之幕府上簿謂其<md:KR4c0013_WYG_002-6b>¶麾下曰廣結髪)
(與匈奴大小七十餘戰今幸從大將軍出接/單于兵大將軍徙廣部行回逺又迷失道豈)
(非天¶哉且廣年六十餘終不能復對刀筆之/吏矣遂引刀自剄百姓聞之知與不知老壯)
(皆爲垂泣三邉三/垂西方¶南方東方)
<pb:KR4c0013_SBCK_002-7b>
　　　其七(士贇曰此篇/亦㳺仙詩)¶
客有鶴上仙飛飛凌太淸揚言碧雲裏自道
安期名(齊賢¶曰眞君傳斗中眞人降兖州蘭/公舎云三才肇分始於三炁三炁者)
(玉清三天也玉淸境是元始大聖眞王治¶化/太淸境是玄道流行虚无自然玉皇治化士)
(贇曰劉向列仙傳安期生者瑯琊阜鄕人也/賣藥於東海邊時¶人皆言千歲翁秦始皇東)
(遊請見與語三日三夜賜金璧度數千萬出/於阜鄉亭皆置去留書以赤玉舄一量<md:KR4c0013_WYG_002-7a>¶爲報)
(曰後數年求我於蓬萊山始皇即遣使者徐/市盧生等數百人入海未至蓬萊山輒逢風)
(波而還立祠阜¶鄕/亭海邉十數處云)兩兩白玉童𩀱吹紫鸞笙
<pb:KR4c0013_SBCK_002-8a>
去影忽不見回風¶送天聲舉手逺望之飄然
&KR0002;流星願飡金光草壽與天¶齊傾(齊賢曰樂/書王子晉)
(之笙其制象鳯翼亦名參差廣異記謝元卿/至東岳夫人所居有異草葉如芭¶蕉花正黃)
(色光可鑑曰此金明草𣈆咸和九年東華靑/童賜魏夫人石精金光化形靈元禎卿曰天)
(聲即笙音¶以至高故言/天齊賢以爲天&KR0284;非也)¶
　　　其八(士贇曰此篇之意盖言戚里驕/縱踰制儒者沉困下僚必有所)
(感諷/而作)¶
咸陽二三月宫柳黃金枝緑幘誰家子賣珠
<pb:KR4c0013_SBCK_002-8b>
輕薄兒(一作<md:KR4c0013_WYG_002-7b>¶百鳥鳴花枝玉劒誰家子西秦/豪俠兒士贇曰漢東方朔傳初帝姑)
(舘陶公主號竇太主堂邑侯陳午尚之午¶死/主寡居年五十餘歲矣近幸董偃始偃與母)
(以賣珠爲事偃年十三隨母岀入主家左右/言其姣好主召見¶曰吾爲母養之因留第中)
(至年十八而冠岀則執轡入則侍内爲人温/柔愛人以主故諸公接之名稱城中號¶曰董)
(君後偃懼白主獻長門園上大說更名竇太/主園爲長門宫上以錢千萬從主飮後數日)
(上臨山林主自¶執宰敝膝道入登階就坐坐/未定上曰願謁主人翁主乃下殿去簮珥徒)
(跣頓首謝自引董君董君緑幘傳韝¶隨主前/伏殿下主乃賛舘陶公主胞人臣偃昧死再)
(拜謁因叩頭謝上爲之起有詔賜衣冠上偃/起走就衣冠¶主自奉食進觴飲大驩樂於是)
<pb:KR4c0013_SBCK_002-9a>
(董君貴寵天下莫不聞至年三十而終後數/歳竇太主卒與董君㑹葬於霸陵齊¶賢曰唐)
(京兆府咸陽縣/秦咸陽故地)日暮醉酒歸白馬驕且馳意
氣人所<md:KR4c0013_WYG_002-8a>¶仰冶遊方及時子雲不曉事晚獻長
楊辭賦逹身已老¶草玄𩯭&KR0002;絲投閣良可嘆
但爲此輩&KR0339;(齊賢曰魏楊脩答曹子建書曰/¶吾家子雲老不曉事前漢楊雄)
(傳及賛曰楊雄字子雲蜀郡成都人愽覽好/辭賦漢成帝時客有薦雄文似相¶如者召雄)
(待詔承明之庭從上行幸奏甘泉何東校獵/等賦除爲郎給事黃門又從至射熊舘上長)
(楊賦以風¶哀帝時丁傅董賢用事諸附離之/者或起家至二千石時方草太玄有以自守)
<pb:KR4c0013_SBCK_002-9b>
(泊如也王莽時劉歆甄豐皆爲¶上公莽旣以/符命自立即位之後欲絶其原以神前事而)
(豐子㝷歆子棻復獻之莽誅豐父子投棻四/裔辭所¶連及便收不請時雄校書天禄閣上)
(治獄使者來欲收雄雄恐不能自免廼從閣/上自投下幾死莽聞之曰雄¶素不與事何故)
(在此間請問其故廼劉棻嘗從雄學作竒字/雄不知情有詔勿問然京師爲之語曰惟寂)
(寞自<md:KR4c0013_WYG_002-8b>¶投閣爰清静作符命/雄以病免復召爲大夫)¶
　　其九(禎卿曰此篇嘆世事之難/保而人貴達理以自守也)¶
莊周夢胡蝶胡蝶爲莊周一體更變易萬事
良悠悠(齊賢¶曰莊子云昔者周夢爲胡蝶栩/栩然胡蝶也不知周之夢爲胡蝶與)
<pb:KR4c0013_SBCK_002-10a>
(胡蝶之夢爲周與周與胡蝶則必有辨/矣¶一體之間尚有變易萬事豈能定哉)乃知
蓬萊水復作淸淺流(齊賢曰葛洪神仙傳¶曰/麻姑云接待以來見東)
(海三爲桑田向到蓬萊水又淺於徃者㑹時/畧半也豈將復爲陵陸乎方平𥬇曰聖¶人皆)
(言海中行/復揚塵也)靑門種𤓰人舊日東陵侯冨貴故
如此營¶營何所求(齊賢曰漢書霸城門民間/謂之靑門史記蕭相國世)
(家邵平者故秦東陵侯秦破爲布衣<md:KR4c0013_WYG_002-9a>¶貧種𤓰/於長安城東𤓰羙時謂東陵𤓰夫冨貴無常)
(昔時爲侯今焉爲圃任縁/而已終日營營復何求㦲)¶
　　　其十(齊賢曰此篇盖慕/魯仲連之爲人也)
<pb:KR4c0013_SBCK_002-10b>
齊有倜儻生魯連特高妙明月出海底一朝
開光曜却¶秦振英聲後世仰末照意輕千金
贈顧向平原𥬇(齊賢曰史¶記魯仲連齊人也/好竒偉倜儻之畫策而不肯)
(仕宦任職好持髙節適游趙㑹秦圍趙聞魏/將欲令趙尊秦爲¶帝乃見平原君曰將奈何)
(平原君曰勝也何敢言事前亡四十萬之衆/於外今又内圍邯鄲而不能去魏王使¶客將)
(軍新垣&KR0283;令趙帝秦今其人在是勝也何敢/言事魯仲連曰吾始以君爲天下賢公子也)
(吾乃今然後知君¶非天下賢公子也梁客新/垣&KR0283;安在哉吾請爲君責而歸之平原君曰)
(勝請爲介紹而見之於先生魯仲連見<md:KR4c0013_WYG_002-9b>¶新垣/衍曰世以鮑焦爲無從頌音從容而死者皆)
<pb:KR4c0013_SBCK_002-11a>
(非也衆人不知則爲一身彼秦者棄禮義而/上首功之國也¶權使其士虜使其民彼即肆)
(然以爲帝過而爲政於天下則連有蹈東海/而死耳吾不忍爲之民也所爲見將¶軍者欲)
(以助趙也新垣&KR0283;曰秦稱帝之害何如魯連/曰秦無已而帝則且變易諸侯之大臣彼奪)
(其所不肖而¶與其所賢奪其所憎而與其所/愛彼又將使其子女䜛妾爲諸侯妃&KR0078;處梁)
(之宫梁王安得晏然而已乎而將軍又¶何得/故寵乎於是新垣&KR0283;起再拜謝曰始以先生)
(爲庸人吾乃今日知先生爲天下之士也吾/請出不敢復言¶帝秦秦將聞之却軍五十里)
(適㑹魏公子無忌奪晉鄙軍以救趙擊秦軍/秦軍遂引而去於是平原君欲封魯¶仲連魯)
(連辭讓使者三終不肯受平原君乃置酒酒/酣起前以千金爲魯連壽魯連𥬇曰所爲貴)
<pb:KR4c0013_SBCK_002-11b>
(於天下之士¶者爲人排患解難釋紛亂而無/取也即有取者是商賈之事也而連不忍爲)
(也遂辭平原君而去終身不復見<md:KR4c0013_WYG_002-10a>¶倜儻不覊/也太白意謂魯仲連崛起於齊猶明月出於)
(海底光彩照耀天下人所/同仰士贇曰明月寳珠也)¶吾亦澹蕩人拂衣
可同調(齊賢曰淡蕩猶放蕩/也同調謂聲音和)¶
　　　其十一(禎卿曰此篇/悲年命也)¶
黃河走東溟白日落西海逝川與流光飄忽
不相待(齊賢¶曰黃河出崑崙山東北陬入東/海大秦之西鳥遲國鳥遲國之西復)
(言有海西海之濵有小/崑崙高萬仞方八¶百里)春容捨我去秋髮已
<pb:KR4c0013_SBCK_002-12a>
衰改人生非寒松年貌豈長在¶吾當乗雲螭
吸景駐光彩(齊賢曰春容蒼顔也秋髪白髪/也無角曰螭龍吸景吸日¶月之)
(景以駐吾之顔采太白之意謂黃河東走白/日西落不捨晝夜靑春容色倐忽摧謝不如)
(長松貫四時而<md:KR4c0013_WYG_002-10b>¶不改柯易葉自非服煉九/鼎食精養神累積長乆安能變形而仙哉)¶
　　　其十二(禎卿曰此篇盖有慕/乎子陵之髙尚也)¶
松栢本孤直難爲桃李顔(齊賢曰謂松栢挺/然孤直不能如天)
(桃艶李嫣然媚人也/¶禎卿曰此興而比也)昭昭嚴子陵垂釣滄波
間身將客星隱心與¶浮雲閑長揖萬乗君還
<pb:KR4c0013_SBCK_002-12b>
歸富春山(齊賢曰嚴光字子陵一名遵㑹稽/餘姚人¶少與光武同遊學及光武)
(即位光乃變姓名隱身不見帝思其賢乃令/以物色訪之後齊國上言有一男子披¶羊裘)
(釣澤中帝疑其光乃備安車玄纁遣使聘之/三反而後至車駕即日幸其舘光卧不起帝)
(即其卧所撫光¶腹曰咄咄子陵不可相助爲/理邪光乃張目熟視曰昔唐堯著德巢父洗)
(耳士故有志何至相迫乎帝曰子陵<md:KR4c0013_WYG_002-11a>¶我竟不/能下汝邪於是升輿歎息而去復引光入論)
(道舊故相對累日帝從容問光曰朕何如昔/時對曰陛下差増¶於徃因共偃卧光以足加)
(帝腹上明日太史奏客星犯御座甚急帝𥬇/曰朕故人嚴子陵共卧耳除爲諌議¶大夫不)
(屈乃耕於/冨春山)淸風灑六合邈然不可攀使我長
<pb:KR4c0013_SBCK_002-13a>
嘆息冥¶棲巖石間¶
　　　其十三(禎卿曰此篇白自/託於君平之詞也)¶
君平旣棄世世亦棄君平觀變窮太易探无
化群生寂¶寞綴道論空簾閉幽情(齊賢曰漢/書嚴君平)
(&KR0114;筮於成都市以爲&KR0114;筮賤業而可以惠¶衆/人有邪惡非正之問則依龜筮爲言與人子)
(言依於孝與人弟言依於順與人臣言依於/忠各因𫝑導之以<md:KR4c0013_WYG_002-11b>¶善從吾言巳過半矣日裁)
(閱數人得百餘錢足自養則閉肆下簾而授/老子楊雄少學數爲朝廷在位賢者稱¶君平)
(德李強爲益州牧喜謂雄曰吾眞得嚴君平/矣雄曰君備禮待之彼可見而不可得詘強)
<pb:KR4c0013_SBCK_002-13b>
(以爲不然至蜀¶致禮與相見卒不敢言以爲/從事乃嘆曰楊子雲誠知人士贇曰言君平)
(抱濟世之才而無用世之意是平棄¶斯世矣/世之人復不知君平之賢而不用之焉是世)
(亦棄君/平也)騶虞不虚來鸑鷟有¶時鳴(齊賢曰騶/虞白虎黒)
(文尾長於軀不食生物/不履生草鸑鷟鳯之屬)安知天漢上白¶日懸
髙名海客去巳乆誰人測沉㝠(齊賢曰愽物/志舊&KR0003;天河)
(與海通近¶世有人居海渚者年年八月有浮/槎去來不失期人有竒志立飛閣於槎上多)
(齎糧乗槎而去十餘月至一處¶有城郭狀屋/舎甚嚴遥望宫中有織婦見一丈夫率牛渚)
(次飲之牽牛人乃驚問曰何由至此此人爲/&KR0003;來意<md:KR4c0013_WYG_002-12a>¶并問此是何處荅曰君還至蜀都訪)
<pb:KR4c0013_SBCK_002-14a>
(嚴君平則知之竟不及登岸因還至蜀問君/平曰某年某月有客星犯牽¶牛𪧐計其年月)
(正是此人到天河時也士贇曰河精上爲天/漢禎卿曰白意盖以騶虞鸑鷟比君平而嘆)
(世人¶之莫識也安知其髙名乃如白日之懸/於天漢而牛女皆知之然海客之去巳乆又)
(誰能測其幽深之道哉末/¶二句亦借以自寓之意也)¶
　　　其十四(禎卿曰此篇之/意蕭&KR0003;近是)¶
胡關饒風沙蕭索竟終古木落秋草黃登高
望戎虜荒¶城空大漠邊邑無遺堵白骨橫千
霜嵯峨蔽榛莽(齊賢曰漠¶北方流/沙也千霜千年也)借問誰凌
<pb:KR4c0013_SBCK_002-14b>
虐天驕毒威武赫怒我聖皇勞<md:KR4c0013_WYG_002-12b>¶師事鼙皷(齊/賢)
(曰強胡者天之驕子也聖皇元宗也元宗承/國家冨庻多心動遂貪邉功罷張九齡¶相李)
(林甫揚國忠從事吐蕃南詔訖唐世爲患鼙/鼓鼓之尤小者司馬法曰萬人之師執大鼓)
(千人之師/執鼙¶鼓)陽和變殺氣發卒騷中土三十六
萬人哀哀淚如雨¶(齊賢曰騷/動也悲也)且悲就行役安
得營農圃不見征戍兒豈知¶關山苦李牧今
不在邊人飼豺虎(齊賢曰史記李牧趙比邉/良將常居鴈門¶備匈奴匈)
(奴小入洋北不戰以數千人委之單于聞之/大率衆來李牧多爲竒軍張左右翼大破殺)
<pb:KR4c0013_SBCK_002-15a>
(匈奴十餘¶萬十餘歳匈奴不敢近趙邉豺虎/指匈奴士贇曰此詩楊子見以爲討閤羅鳯)
(之事非也雲南乃西南邉此詩¶專指北邉而/言當是爲哥舒翰攻吐蕃石堡城之事而作)
(也唐史天寳六載上欲使河西隴右節度使/王忠嗣<md:KR4c0013_WYG_002-13a>¶攻吐蕃石堡城忠嗣上言石堡城險)
(固吐蕃舉國守之今頓兵其下非殺數萬人/不能克臣恐所得不如所亡¶上意不决將軍)
(董延光自請將兵攻石堡城上命忠嗣分兵/哥舒翰帥隴右河西朔方河東兵凡六萬三)
(千攻¶吐蕃石堡城其城三面險絶唯一徑可/上吐蕃但以數百人守之多貯粮食積檑木)
(及石唐兵前後屢攻¶之不能克翰進攻㧞之/𫉬吐蕃鐡刃悉諾羅等四百人唐士卒死亡)
(畧盡果如忠嗣之言盖當時上好邉功諸將/¶皆希㫖開邉隙忠嗣獨能持重安邉不生事)
<pb:KR4c0013_SBCK_002-15b>
(嘗曰平世爲將撫衆而巳吾不欲竭中國力/以幸功名傳中所載¶全與李牧相𩔖此詩末)
(句曰李牧今不在邉人飼豺虎者蓋以李牧/比忠嗣也今不在者翰取石堡時忠嗣巳¶死)
(二年無能諌止卒/䘮數萬之師也)¶
　　　其十五(禎卿曰此篇/刺時貴也)<md:KR4c0013_WYG_002-13b>¶燕昭延郭隗遂築黃金臺劇辛方趙至鄒&KR0283;
復齊來(齊賢¶曰史記燕昭王謂郭隗曰齊因/孤之國亂而襲破燕誠得賢士以共)
(國雪先王之耻孤之願也隗曰王必欲致¶士/先從隗始况賢於隗者豈逺千里哉於是昭)
(王爲隗改築宫而師事之上谷圗經曰黃金/臺易水南十八里¶燕昭王置千金於臺上以)
<pb:KR4c0013_SBCK_002-16a>
(延天下士謂之黃金之臺其後樂毅/自魏徃鄒衍自齊徃劇辛自趙徃)柰何¶靑
雲士棄我如塵埃珠玉買歌𥬇糟糠養賢才
方知黃¶鶴舉千里獨徘徊(齊賢曰鶴一作鵠/太白意謂吳&KR0078;越)
(女資其一歌𥬇則不惜珠玉之費至¶於賢人/才士則待之以糟糠其好色而不好德如此)
(則賢者將逺去徘徊/顧望而不肯輙下)¶
　　　其十六(禎卿曰此篇/白自况也)<md:KR4c0013_WYG_002-14a>¶寳劒𩀱蛟龍雪花照芙蓉精光射天地雷騰
不可衝一¶去別金匣飛沈失相從風胡滅巳
<pb:KR4c0013_SBCK_002-16b>
乆所以濳其鋒吳水¶深萬丈楚山邈千重雌
雄終不隔神物㑹當逢(齊賢曰晉書張¶華傳/初斗牛之間常有紫)
(氣華聞豫章雷煥逹緯象乃要煥登樓仰觀/煥曰寳劒之精上徹於天耳華因問曰¶在何)
(郡煥曰在豫章豐城華即補煥爲豐城令煥/到縣掘獄屋基得一石凾光氣非常中有𩀱)
(劒並刻題一曰¶龍泉二曰太阿遣使送一與/華留一自佩或謂煥曰得兩送一張公豈可)
(欺乎煥曰本朝將亂張公當受其禍¶此劒當/繫徐君墓樹耳靈異之物終當化去不永爲)
(人服也華得劒報煥書曰詳觀劒文乃干將/也莫邪何復¶不至雖然天生神物終當合耳)
(華誅失劒所在煥卒子華爲州從事持劒行/經延平津劒於腰間躍岀墮水使<md:KR4c0013_WYG_002-14b>¶人没水取)
<pb:KR4c0013_SBCK_002-17a>
(之不見劒但見兩龍各長數丈蟠縈有文章/没者懼而反須&KR0119;光彩照水波浪驚沸於是)
(失劒華嘆¶曰先君化去之言張公終合之論/此其驗矣士贇曰吳越春秋楚昭王卧而寤)
(得呉王湛盧之劒於牀昭王不知¶其故乃召/風胡子而問曰寡人卧覺而得寳劒不知其)
(名是何劒也風胡子曰此謂湛盧之劒昭王/曰何以言¶之風胡子曰臣聞吳王得越所獻)
(寳劒三枚一曰魚腸二曰磐郢三曰湛盧魚/腸之劒巳用殺呉王僚也磐郢¶以送其死女)
(今湛盧入楚也昭王問湛盧所以去者何也/風胡子曰臣聞越王元常使歐冶子造劒五)
(枚以示¶薛燭燭對曰魚腸劒逆理不順不可/服也臣以殺君子以殺父故闔閭以殺王僚)
(一名磐郢亦曰豪曹不法之¶物無益於人故/以送死一名湛盧五金之英太陽之精&KR0009;氣)
<pb:KR4c0013_SBCK_002-17b>
(託靈出之有神服之有威可以折衝拒敵然/人君¶有逆理之謀其劒即岀故去無道以就)
(有道今吳王無道殺君謀楚故湛盧入楚昭/王曰其直幾何風胡子曰<md:KR4c0013_WYG_002-15a>¶臣聞此劒在越之)
(時客有酬其直者有市之鄉三十駿馬千匹/萬戸之都二是其一也薛燭對曰赤堇之山)
(巳¶令無雲&KR0002;邪之溪深而莫測群神上天歐/冶死矣雖傾城量金珠玉盈河猶不能得此)
(寳而况有市之鄉駿馬¶千匹萬戸之/都何足言也昭王大悅遂以爲寳)¶
　　　其十七(禎卿曰此篇/諷不知止也)¶
金華牧羊兒乃是紫煙客(齊賢曰金華山在/梓州射洪縣蔚藍)
(洞天存焉婺州亦有¶金華山葛洪神仙傳皇/初平丹溪人也年十五而家使牧羊有道士)
<pb:KR4c0013_SBCK_002-18a>
(見其良謹便將至金華山石室中四十餘¶年/忽然不復念家其兒初起入山索初平歴年)
(不能得見後在市中有道士善卜乃問之曰/吾有弟名初平因¶令牧羊失之今四十餘年)
(不知死生所在願道君爲占之道士曰金華/山中有一牧羊兒姓皇名初平是卿弟<md:KR4c0013_WYG_002-15b>¶非邪)
(初起聞之驚喜即隨道士去㝷求果得相見/兄弟悲喜因問弟曰羊皆何在初平曰羊近)
(在山東初起徃視¶之了不見羊但見白石無/數還謂初平曰山東無羊也初平曰羊在耳)
(但兄自不見之初平便乃俱徃看之乃¶叱曰/羊起於是白石皆變爲羊數萬頭初起曰弟)
(獨得神通如此吾可學否初平曰唯好道便/得耳初起便棄¶妻子留就初平共服松脂茯)
(苓至五千日能坐在立亡行於日中無影而/有童子之色後乃俱還鄉里諸親死¶亡畧盡)
<pb:KR4c0013_SBCK_002-18b>
(乃復還去時去以方授南伯逢易姓爲赤初/平改字爲赤松子初起改字爲魯班其後傳)
(服此藥而得仙/者¶數十人焉)我願從之遊未去髪巳白不
知繁華子擾擾何所¶迫崐山採瓊蘂可以煉
精魄(齊賢曰崐山/崐崘山也)¶
　　　其十八(禎卿曰此篇/諷時貴也)<md:KR4c0013_WYG_002-16a>¶天津三月時千門桃與李朝爲斷腸花暮逐
東流水(齊賢¶曰言三月之朝人見桃李爛熳/春心摇蕩感物傷情腸爲之㫁至于)
(日暮花巳零落遊逐東流之水士贇曰天津/¶按三輔記云秦始皇并天下都咸陽鴈門四)
<pb:KR4c0013_SBCK_002-19a>
(逹以制紫宫渭水貫都以象天河横橋/南渡以法牽牛即今所謂¶天津橋也)前水
復後水古今相續流新人非舊人年年橋¶上
遊雞鳴海色動謁帝羅公侯月落西上陽餘
輝半¶城樓(齊賢曰上陽宫在皇城西南南臨/洛水西連穀水士贇曰海色日岀)
(之/光)衣冠照雲¶日朝下散皇州鞍馬如飛龍黃
金絡馬頭行人皆辟易¶志氣橫嵩丘(齊賢曰/辟易開)
(張而易其本處/嵩丘即嵩山也)入門上髙堂列鼎<md:KR4c0013_WYG_002-16b>¶錯珍羞香
風引趙舞清管隨齊謳七十紫鴛鴦𩀱𩀱戯
<pb:KR4c0013_SBCK_002-19b>
庭幽(齊賢曰西京雜記茂陵冨人裘廣漢/於北邙山下築園激水養紫鴛鴦)行
樂爭晝夜¶自言度千秋功成身不退自古多
愆尤(齊賢曰老子曰功成身退天之¶道也蔡/澤曰商君白公呉起大夫種功成不去)
(禍至/如此)黃犬空嘆息緑珠成釁讎¶(齊賢曰嶺表/録異梁氏女)
(今白州人有容貌石季倫以眞珠二斛買之/即緑珠也趙玉倫專&KR0096;孫秀使人求緑¶珠崇)
(不與秀矯詔收崇崇正當宴樓上謂緑珠曰/我今爲爾得罪緑珠泣曰當効死於官前因)
(自投樓下而死¶士贇曰李斯黃犬事見擬恨/賦注禎卿曰黃犬應前貴寵之言緑珠應前)
(歌舞/之言)何如鴟夷子¶散髪棹扁舟(禎卿曰䲭夷/應前功成身)
<pb:KR4c0013_SBCK_002-20a>
(退之言齊賢曰史記貨殖傳范蠡旣雪㑹稽/之耻乃乗扁<md:KR4c0013_WYG_002-17a>¶舟浮於江湖變名易姓適齊爲)
(鴟夷子皮之陶爲陶朱公冨至巨萬師古曰/自號鴟夷者言苦盛酒之鴟夷多¶所容受而)
(可卷懷與時張弛士贇曰大意盖謂天津橋/水閱人亦多矣冨與貴者自謂可以長保而)
(不知退安¶知其無李斯石崇之/禍乎何如范蠡之勇退爲髙也)¶
　　　其十九(禎卿曰此篇/刺元宗也)¶
西嶽蓮花山迢迢見明星素手杷芙蓉虚歩
躡太清(齊賢¶曰蓮華山在華隂集仙傳明星/玉女居華山服玉漿白日升天士贇)
(曰爾雅華/山爲西嶽)霓裳曵廣¶帶飄拂昇天行邀我登
<pb:KR4c0013_SBCK_002-20b>
雲臺高揖衛叔卿(齊賢曰廣記衛叔卿中山/¶人漢儀鳳二年八月武帝)
(閑居殿上忽一人乗雲車駕白鹿從天而下/年可三十許帝驚問曰我中山衛叔卿<md:KR4c0013_WYG_002-17b>¶帝曰)
(中山乃朕臣叔卿黙然不應忽不知所在士/贇曰華岳記雲臺觀中方丈上有山崛起)
恍恍與¶之去駕鴻凌紫㝠(禎卿曰此設言也/揖神仙凌紫冥明)
(其潔身而/去亂也)俯視洛¶陽川茫茫走胡兵流血塗
野草豺狼盡冠纓(士贇曰安史亂離之¶際朝/廷借回紇兵復兩京故曰)
(茫茫走胡兵復用宫爵賞功不/分流品故曰豺狼盡冠纓也)¶
　　　其二十(禎卿曰此篇白欲謝/親友而事逺㳺也)
<pb:KR4c0013_SBCK_002-21a>
昔我遊齊都登華不注峯兹山何峻秀緑翠
如芙蓉(齊賢¶曰九域志華不注在濟南府舊/爲齊州爾雅荷芙蕖郭璞曰别名芙)
(蓉)蕭颯古仙人了知是¶赤松借予一白鹿自
挾兩靑龍(齊賢曰列仙傳赤松子神農時兩/師服水王教<md:KR4c0013_WYG_002-18a>¶神農能入火不燒常)
(居西王母石室中周義真入龍/蟜山見羡門子乗白鹿而行)含𥬇凌倒景¶
欣然願相從(齊賢曰倒景&KR0587;去地四/千里其景皆倒下也)泣與親
友別欲語¶再三咽朂君靑松心努力保霜雪
世路多險艱白日欺¶紅顔分手各千里去去
<pb:KR4c0013_SBCK_002-21b>
何時還在世復幾時倐如飄風¶度空聞紫金
經白首愁相誤(齊賢曰大藥證云紫金大/丹&KR0002;人服食自然不死)¶撫
已忽自𥬇沉吟爲誰故名利徒煎熬安得閑
余歩終¶留赤玉舄東上蓬萊路秦帝如我求
蒼蒼但煙霧(士贇曰列¶仙傳安期生留赤玉/舄報秦始皇曰後數年求我於)
(蓬萊山第一節謂從仙人以逺遊第二節謂/別親友而嗚<md:KR4c0013_WYG_002-18b>¶咽第三節是泣别之際忽翻然)
(自悟而𥬇曰沈吟泣别者爲誰故哉在世幾/時不過爲名利煎熬耳末四句謂終¶當髙舉)
(但留遺跡於人間雖帝者求之且/不可得豈更復爲親友之戀哉)
<pb:KR4c0013_SBCK_002-22a>
　　　其二十一(禎卿曰此篇白/自傷之詞也)¶
郢客吟白雪遺響飛靑天徒勞歌此曲舉世
誰爲傳試¶爲巴人唱和者乃數千(齊賢曰宋/玉對楚王)
(問曰客有歌於郢中者其始曰下里巴人¶國/中屬而和者數千人其爲陽阿薤露國中屬)
(而和者數百人其爲陽春白雪國中屬而和/者數十人引商刻¶羽泛以流徴國中屬而和)
(者不過數人而已是/其曲彌髙其和彌寡)吞聲何足道歎息空¶凄
然<md:KR4c0013_WYG_002-19a>¶　　　其二十二(禎卿曰此篇白感/時思歸之詞也)
<pb:KR4c0013_SBCK_002-22b>
秦水別隴首幽咽多悲聲胡馬顧朔雪&KR0604;蹀
長嘶鳴(齊賢¶曰三秦記隴坻在天水郡其坂/九回登者七日乃越上有水四注下)
(名隴/頭水)感物動我心&KR0225;¶然含歸情(齊賢曰&KR0225;思/貌禎卿曰此)
(興也言水别隴頭則幽咽而流馬思邉地則/&KR0604;蹀而嘶况我之¶在外感時物之變化能不)
(&KR0225;然懷/歸乎)昔視秋蛾飛今見春𧖟生嫋嫋桑¶柘
葉萋萋柳垂榮(齊賢曰昔我在此見秋蛾之/飛今旣改歲春𧖟生矣桑華)
(如結柳條争/榮¶猶未得歸)急節謝流水羇心揺懸旌揮涕
且復去惻愴何時¶平(齊賢曰謝去也謂時節/之去如流水之急戰國)
<pb:KR4c0013_SBCK_002-23a>
(䇿楚王曰寡人心摇摇如懸旌/禎卿曰且復去言行尚未<md:KR4c0013_WYG_002-19b>¶巳也)¶
　　　其二十三(禎卿曰此篇言人/當及時爲樂也)¶
秋露白如玉團團下庭緑我行忽見之寒早
悲歲促(齊賢¶曰庭/緑庭草也)人生鳥過目胡乃自結束
景公一何愚牛山淚¶相續(齊賢曰晏子春秋/曰景公遊牛首山)
(北臨其國流涕曰/&KR0002;何去此而死乎)物苦不知足¶得隴又望蜀
人心&KR0002;波瀾世路有屈曲三萬六千日夜¶夜
當秉燭(齊賢曰光武敕岑彭書曰人苦不知/足旣得隴復望蜀古詩晝短苦夜長)
<pb:KR4c0013_SBCK_002-23b>
(何不秉燭遊士¶贇曰三萬六/千日人生百年之光景也)<md:KR4c0013_WYG_002-20a>¶　　　其二十四(禎卿曰此篇/譏時貴也)¶
大車揚飛塵亭午暗阡陌中貴多黃金連雲
開甲宅(齊賢¶曰南北曰阡東西曰陌中貴中/都貴人也有甲乙次弟故曰甲第)
路逢闘雞者冠蓋何¶輝赫鼻息干虹蜺行人
皆&KR0502;惕(士贇曰按唐五行志玄宗好闘雞/貴臣外戚皆¶尚之賢者或弄木雞)世
無洗耳翁誰知堯與跖(齊賢曰琴操云堯大/許由之志禪爲¶天子)
(由以其不善乃臨河而洗耳莊子柳下季之/弟名盗跖徒卒九千人橫行天下侵暴諸侯)
<pb:KR4c0013_SBCK_002-24a>
　　　其二十五(禎卿曰此/篇刺時也)¶
世道日交喪澆風散淳源不採芳桂枝反棲
惡木根所<md:KR4c0013_WYG_002-20b>¶以桃李樹吐花竟不言(齊賢曰澆/薄也管子)
(曰士懷耿介之心不䕃惡木之/枝李廣賛¶桃李不言下自成蹊)大運有興没
群動爭飛奔歸來廣成子去入¶無窮門(齊賢/曰莊)
(子黃帝見廣成子問曰敢問治身若何而可/以長乆廣成子曰無視無聽抱神以静¶形將)
(自正必静必淸無勞汝形無摇汝精乃可以/長生黃帝再拜曰廣成子之謂天矣廣成子)
(曰彼物無窮而¶人皆以爲終彼物無測而人/皆以爲極今夫百昌皆生於士而反於士故)
<pb:KR4c0013_SBCK_002-24b>
(余將去汝入無窮之門以遊無極之¶野吾與/日月參光吾與天地爲常士贇曰此篇謂世)
(不知有道者之可尊是世䘮道矣有道者見/世如此遂亦¶無心用世焉非所謂道䘮世者)
(歟故曰交相䘮也於是淳源爲澆風所散無/復古道矣不採芳桂枝者以比有¶道者不見)
(用反棲惡木根者以比不道者反見用焉所/以桃李𣗳吐花竟不言者以比有道者見世)
(不重道亦<md:KR4c0013_WYG_002-21a>¶遂獨善其身而終身隱黙焉耳大/運有興没羣動争飛奔者謂有道者不用世)
(而舉世遂無知道之人於是乎澆¶風日扇淳/源日散大運有興有没而世之人膠膠擾擾)
(汨汨於情慾聲利之中不過如昆虫鳥獸之/争飛奔而巳¶歸來廣成子去入無窮門者乃)
(太白見得世道如此决意爲有/道者之歸故托廣成子而言也)
<pb:KR4c0013_SBCK_002-25a>
　　　其二十六(禎卿曰此篇/蕭&KR0003;是也)¶
碧荷生幽泉朝日𧰟且鮮秋花冐緑水密葉
羅靑煙秀¶色空絶世馨香竟誰傳坐看飛霜
滿凋此紅芳年結根¶未得所願託華池邊(齊/賢)
(曰史記崑崙山上有華池士贇曰此篇荷與/華池比也謂君子¶有絶世之行處於僻野而)
(不爲世所知常恐老之將至而所抱不見於/所用安得託身於朝廷之上而用世哉<md:KR4c0013_WYG_002-21b>¶是亦)
(太白自傷/之意也歟)¶
　　　其二十七(禎卿曰此篇/與上同意)
<pb:KR4c0013_SBCK_002-25b>
燕趙有秀色綺樓靑雲端(齊賢曰古詩燕趙/多佳人美者顔如)
(玉)眉目艶¶皎月一𥬇傾城歡常恐碧草晚坐
泣秋風寒纎手怨玉¶琴淸晨起長嘆焉得偶
君子共乗雙飛鸞(齊賢曰秦王女/乗鸞向烟¶霧)¶
　　　其二十八(禎卿曰此篇亦/慕仙之詞也)¶
容顔&KR0002;飛電時景如飄風草緑霜已白日西
月復東(禎卿<md:KR4c0013_WYG_002-22a>¶曰此二句言方/春而秋倐日而夜)華𩯭不耐秋颯
然成衰蓬古來賢聖¶人一一誰成功君子變
<pb:KR4c0013_SBCK_002-26a>
猿鶴小人爲沙蟲(齊賢曰抱朴子曰周穆王/¶南征乆而不歸一軍皆化)
(君子爲猿鶴小人爲蟲沙禎卿曰言君子小/人皆莫逃於隂陽變化之中誰成功言¶未有)
(能仙舉/者也)不及廣成子乗雲駕輕鴻¶
　　　其二十九(禎卿曰此篇白厭世/亂而思去之之詞也)¶
三季分戰國七雄成亂麻(齊賢曰三代之季/分爲戰國韓魏燕)
(趙齊楚秦/號爲七雄)¶王風何怨怒世道終紛拏(齊賢曰/王風王)
(國之風黍離以下是也士贇/曰詩大序亂¶世之音怨以怒)至人洞玄象髙
舉凌紫霞仲尼欲浮海吾祖之<md:KR4c0013_WYG_002-22b>¶流沙(齊賢曰/至人至)
<pb:KR4c0013_SBCK_002-26b>
(德之人至人洞知天數不興堯舜之運乃高/舉逺引出風塵之表故孔子曰道不行¶乗桴)
(浮于海老子西出関以升崑崙士贇曰唐以/老子爲祖太白乃興聖皇帝九世孫故稱吾)
(祖)聖賢¶共淪没臨岐胡咄嗟¶
　　　其三十(禎卿曰此篇傷/玄風之寂寥也)¶
玄風變太古道喪無時還(齊賢曰玄素之風/變乎太古大道淪)
(䘮不可/復還)擾¶擾季葉人鷄鳴趨四關(齊賢曰洛/陽記云洛)
(陽有四関東成臯南伊闕北孟津西函谷¶士/贇曰季葉末世也孟子雞鳴而起孳孳爲利)
(者跖之/徒也)但識金馬門誰知蓬萊¶山(齊賢曰史/記宦者門)
<pb:KR4c0013_SBCK_002-27a>
(旁有銅馬故/謂金馬門)白首死羅綺𥬇歌無時閑緑<md:KR4c0013_WYG_002-23a>¶酒
哂丹液靑娥凋素顔(齊賢曰方言秦𣈆/間美貌謂之娥)大儒
揮金椎¶琢之詩禮間蒼蒼三珠樹㝠目焉能
攀(齊賢曰淮南子凡海外三十六¶國三珠𣗳/在其東北方有玉𣗳在赤水之上崑崙華)
(丘在其東南方禎卿曰白言太古尚玄今其/風變矣風變¶則道䘮矣何時而能反本乎何)
(也盖以小人競趨於名利之途君子雕&KR0355;乎/詩禮之術紛紜汨亂安能成清净¶無爲之化)
(哉)¶
　　　其三十一(禎卿曰此篇白惡世而思/隱故自託於秦人之言也)
<pb:KR4c0013_SBCK_002-27b>
鄭客西入關行行未能已白馬華山君相逢
平原里璧¶遺鎬池君明年祖龍死(齊賢曰史/秦始皇紀)
(三十六年使者從関東夜過華隂平舒道<md:KR4c0013_WYG_002-23b>¶有/人持璧遮使者曰爲吾遺鎬池君因謂曰今)
(年祖龍死使者問其故因忽不見置其璧去/使者奉璧具以聞¶始皇黙然良乆曰山&KR0017;固)
(不過知一歳事也退言曰祖龍者人之先也/使御府視璧乃二十八年行渡江所沉¶璧也)
秦人相謂曰吾屬可去矣一往桃花源千春
隔流水¶(齊賢曰秦地之人知天下將亂乃相/率避之入桃源中與斯世隔絶矣)¶
　　　其三十二(士贇曰此悲/秋之詩也)
<pb:KR4c0013_SBCK_002-28a>
蓐收肅金氣西陸弦海月(齊賢曰秋物摧蓐/而可收也暦書晦)
(朔弦望初八日上弦¶二十三日下弦士贇曰/記月令孟秋之月其神蓐收凉風至寒蟬鳴)
(盛德/在金)秋蟬號階軒感¶物憂不歇良辰竟何許
大運有淪忽(禎卿曰良辰建功䇿名之時/也大運<md:KR4c0013_WYG_002-24a>¶天運也淪忽暮也)天
寒悲風生夜乆衆星没惻惻不忍言哀歌¶逮
明發¶
　　　其三十三(禎卿曰此假莊生/之言以自况也)¶
北&KR0538;有巨魚身長數千里仰噴三山雪橫吞
<pb:KR4c0013_SBCK_002-28b>
百川水(齊賢¶曰三山蓬/萊方丈瀛洲)慿陵隨海運燀赫因
風起吾觀摩天飛九¶萬方未巳¶
　　　其三十四(禎卿曰蕭/&KR0003;是也)¶
羽檄如流星虎符合專城(齊賢曰&KR0003;文檄以/木簡爲書長二尺)
(以徴召魏武奏事曰&KR0002;<md:KR4c0013_WYG_002-24b>¶有急則挿以雞羽謂/之羽檄文帝二年初與郡守爲銅虎符竹使)
(符注以符代古者珪璋各分其半右留京/¶師左以與之禎卿曰專城郡國守吏也)喧
呼救邊急群鳥皆夜鳴(士贇曰此言一¶時之/喧呼驚擾栖鳥亦不)
(得以安其巢/至於夜鳴也)白日曜紫微三公運權衡天¶地
<pb:KR4c0013_SBCK_002-29a>
皆得一澹然四海淸(齊賢曰老子云天得一/以淸地得一以寧王侯)
(得一以爲/天下¶貞)借問此何爲答言楚徴兵渡瀘及
五月將赴雲南征¶(齊賢曰地志瀘水岀牂牁/郡句町縣諸葛亮出師表)
(五月渡瀘深入不毛士贇曰按唐史雲南即/南詔也本烏¶蠻别種髙宗時遣使入朝開元)
(時𠕋爲雲南王遣子閣羅鳯入質後閣羅鳯/亡去帝欲討之國忠薦鮮于仲通¶爲蜀郡長)
(史率兵六萬人討之戰瀘川舉軍没國忠素/德仲通匿其敗更叙戰功仲通者蜀郡大豪)
(也)怯<md:KR4c0013_WYG_002-25a>¶卒非戰士炎方難逺行(士贇曰按害兵/志天寳以後彍)
(&KR0016;之法又稍變士皆失拊循折¶衝諸府至無/兵可交六軍𪧐衛皆市人不能受甲炎方者)
<pb:KR4c0013_SBCK_002-29b>
(南荒炎蒸/之地也)長號別巖親日¶月慘光晶泣盡繼
以血心摧兩無聲困獸當猛虎窮魚¶餌奔鯨
千去不一回投軀豈全生如何舞干戚一使
有¶苗平(齊賢曰尚書舞干羽于兩階七旬有/苗格士贇曰此詩盖討雲南時作也)
(首四句即見徴兵時景象¶而言五句至八句/是設難謂當此君明臣良天清地寜海内澹)
(然四郊無警之時而忽有此舉果何爲哉九/句¶至十二句乃白問之於人始知徴兵者討)
(雲南質子亡去之罪也十三句至二十二句/乃白逆知當時所謂之¶兵不甚受甲如以困)
(獸當虎窮魚餌鯨吾見師之出而不見師之/入也末二句則比南詔爲有苗而深嘆當國)<md:KR4c0013_WYG_002-25b>¶
<pb:KR4c0013_SBCK_002-30a>
(之大臣不能如益之賛禹禹之佐舜敷/文德以來逺人致有覆軍殺將之耻也)¶
　　　其三十五(禎卿曰蕭/&KR0003;是也)¶
醜女來效顰還家驚四鄰壽陵失本歩𥬇殺
邯鄲人(齊賢¶曰莊子師金曰西施病心而矉/其里其里之醜人見而美之歸亦捧)
(心而矉其里其里之冨人見之堅閉門而不/出¶貧人見之挈妻子而去之趙陸德明曰蹙)
(頞曰矉士贇曰西漢書壽陵餘子/學歩於邯鄲失其故歩匍匐¶而走)一曲斐然
子雕蟲䘮天眞(齊賢曰論語子曰吾黨之小/子狂簡斐然成章不知¶所以)
(裁之楊子或問吾子少而好賦曰然/童子雕虫篆刻俄而曰壯夫不爲也)&KR0068;刺造
<pb:KR4c0013_SBCK_002-30b>
沐猴三¶年費精神(齊賢曰韓子曰燕王好微/巧衛人曰臣能以&KR0068;刺之)
(端爲母猴王悅之養以五乘之奉<md:KR4c0013_WYG_002-26a>¶王曰吾試/&KR0026;客爲&KR0068;刺之母猴衛人曰臣爲&KR0068;刺之母)
(猴也人主欲觀之必半歳不入宫中不飲酒/食肉雨霽¶日出視之晏隂之間而&KR0068;刺之母)
(猴乃可見燕王因養衛/人而不能&KR0026;其母猴)功成無所用¶楚楚且
華身(齊賢曰莊子朱泙漫學屠龍於支離益/單于金之家三年技成而無用其巧毛)
(詩衣¶裳/楚楚)大雅思文王頌聲乆崩淪安得郢中
質一揮成斧¶斤(齊賢曰莊子曰郢人堊漫其/鼻端&KR0002;蝇翼使匠石斵之匠)
(石運斤成風聽而斵之盡堊而鼻不傷郢人/¶立不失容宋元君聞之召匠石曰嘗試爲寡)
<pb:KR4c0013_SBCK_002-31a>
(人爲之匠石曰臣則嘗能斵之雖然臣之質/死乆矣自夫子之死也¶吾無以爲質矣吾無)
(與言之矣士贇曰此篇盖譏世之作詩賦者/不過藉此以取科第干禄位而巳何益於世)¶
(教哉太白嘗論詩曰將復古道非我而誰雅/頌之作太白自&KR0018;者如此然安得雅頌之人)
(識之如郢人之質能/<md:KR4c0013_WYG_002-26b>¶當匠石之運斤耶)¶
　　　其三十六(禎卿曰此白自傷才不/遇世思逺舉以全身也)¶
抱玉入楚國見疑古所聞良寳終見棄徒勞
三獻君(齊賢¶曰卞和得玉璞於楚山之中奉/而獻之楚武王王示玉人曰石也刖)
(其右足武王没獻之文王王示玉人曰石¶也/刖其左足成王即位抱其璞哭於郊王使人)
<pb:KR4c0013_SBCK_002-31b>
(攻之果得寳玉士贇曰墨/子曰和氏之璧所謂良寳)直木¶忌先伐芳蘭
哀自焚盈滿天所損沉冥道爲群(齊賢曰莊/子大¶公任)
(曰直木先伐甘井先竭龔勝卒有一老父來/吊曰薫以香自燒膏以明自銷尚書滿招損)
東海沉¶碧水西關乘紫雲魯連及柱史可以
躡淸芬(齊賢曰魯仲連見新<md:KR4c0013_WYG_002-27a>¶垣&KR0283;曰秦即肆/然而爲帝則連有蹈東海而死耳東)
(海有碧水士贇曰老子/生於殷時爲周柱下史)¶
　　　其三十七(士贇曰白此詩其作於髙/力士譛毀之後明皇放黜)
(之時/乎)
<pb:KR4c0013_SBCK_002-32a>
燕臣昔慟哭五月飛秋霜庶女號蒼天震風
擊齊堂(齊賢¶曰鄒&KR0283;盡忠於燕惠王信䜛而/繫之鄒衍仰天而哭正夏而天爲之)
(降霜齊寡婦庻賤之女也無子不嫁事姑¶謹/敬姑無男有女利母財令母嫁夫婦終不肯)
(女殺母以誣寡婦婦不能自明寃結呌天天/爲作雷電下擊景¶公之臺毁景公之支躰)
精誠有所感造化爲悲傷(士贇曰此言風霜/雷電皆造化¶之所)
(爲也精誠之所感造化/者亦爲悲傷故示警焉)而我竟何辜逺身金
殿傍浮¶雲蔽紫闥白日難回光群沙穢明珠
衆草凌孤芳(齊賢曰應<md:KR4c0013_WYG_002-27b>¶德璉詩簡珠墮沙/石注沙石喻小人孤芳蘭也)古
<pb:KR4c0013_SBCK_002-32b>
來共嘆息流淚空霑裳¶
　　　其三十八(禎卿曰此亦太/白自傷之詞也)¶
孤蘭生幽園衆草共蕪没雖照陽春暉復悲
髙秋月飛¶霜早淅瀝緑艶恐休歇&KR0002;無清風
吹香氣爲誰發(士贇曰此¶詩首兩句喻君子/在野未能自㧞於衆人之中)
(三句至六句喻雖蒙主知而小人之䜛譛者/已至末句則謂&KR0002;¶非在位之人引𩔖㧞萃而)
(薦用之則雖有德/馨亦何以自見哉)¶
　　　其三十九(禎卿曰蕭/&KR0003;是也)
<pb:KR4c0013_SBCK_002-33a>
登髙望四海天地何漫漫霜&KR0013;群物秋風飄
大荒寒榮<md:KR4c0013_WYG_002-28a>¶華東流水萬事皆波瀾白日掩徂
輝浮雲無定端梧桐¶巢燕雀枳&KR0068;棲鴛鸞(齊/賢)
(曰梧桐本鳯凰所棲今燕雀巢/之枳&KR0068;燕雀所安今鴛鸞棲之)¶且復歸去來
劒歌行路難(士贇曰此篇登髙望四海天地/何漫漫者以喻髙見逺識之¶士)
(知時世之昏亂也霜&KR0013;群物秋風飄大荒寒/者以喻隂小用事而殺氣之盛也榮華東流)
(水萬事皆波瀾者¶謂遭時如此所謂榮華者/如水之逝萬事之無常亦猶波瀾之無有底)
(止也曰君象浮雲姦臣也掩者蔽也徂¶輝者/日落之光也以喻人君晚節爲姦臣蔽其明)
<pb:KR4c0013_SBCK_002-33b>
(猶白日將落爲浮雲掩其輝也無定端者政/令之無常也梧¶桐巢燕雀者喻小人在上位)
(而得志也枳&KR0068;棲鴛鸞者喻君子在下位而/失所也且復歸去來劒歌行路難者¶白意盖)
(謂危&KR0022;不入亂&KR0022;不居識時知幾/之士當此之際惟有歸隱而巳)<md:KR4c0013_WYG_002-28b>¶又一本云登髙望四海天地何漫漫霜&KR0013;羣
物秋風飄¶大荒寒殺氣落喬木浮雲蔽層巒
孤鳯鳴天倪遺聲何¶辛酸遊人悲舊國舞心
亦盤桓𠋣劒歌所思曲終涕洄¶瀾¶
　　　其四十(禎卿日蕭/&KR0003;近是)
<pb:KR4c0013_SBCK_002-34a>
鳯飢不啄粟所食唯琅玕焉能與羣雞刺蹙
爭一飡(齊賢¶曰離騷注南方有鳥其名爲鳯/天爲生𣗳名曰瓊枝髙百二十仞大)
(三十圍以/琳琅爲實)朝鳴崑丘¶樹夕飲砥柱湍(齊賢曰/鳯凰翔)
(萬仞之上過崑崙飲砥柱山在/河東縣東南居河中猶柱焉)<md:KR4c0013_WYG_002-29a>¶歸飛海路逺
獨𪧐天霜寒幸遇王子晉結交靑雲端(齊賢/¶曰列)
(仙傳周靈王太子名𣈆好吹笙作鳯鳴遊伊/洛間道士浮丘公接上嵩髙山三十年後乗)
(白鶴在緱氏山¶頭舉/手謝時人數日去)懷恩未得報感别空長
嘆(士贇曰此詩似太白自比之作¶太白雖帝/族非凡輩可儕然孤寒踈逺知章薦之方)
<pb:KR4c0013_SBCK_002-34b>
(能致身金鑾蒙帝知遇可謂結交靑雲端/矣此恩未報臨¶别之時安能不感嘆哉)¶
　　　其四十一(士贇曰此/亦游仙篇)¶
朝弄紫沂海夕披丹霞裳(齊賢曰廣記東方/朔嘗出經年乃歸)
(母曰汝經年一歸何以慰¶我朔曰兒暫之紫/泥海有紫水汙衣仍過虞淵湔洗朝發中還)
(何云/經年)揮手折&KR0002;木拂此<md:KR4c0013_WYG_002-29b>¶西日光(齊賢曰山海/經南海之内)
(有水名&KR0002;木&KR0002;木岀焉又曰灰野之山有𣗳/靑葉赤華名&KR0002;木¶日所入處在崑崙西淮南)
(子&KR0002;木在建木西未有十日其華照下地注/&KR0002;木端有十日狀如蓮華華猶光也然¶則&KR0002;)
(木有/二)雲卧遊八極玉顔巳千霜飄飄入無倪
<pb:KR4c0013_SBCK_002-35a>
稽首祈¶上皇(齊賢曰莊子天/倪注倪際也)呼我遊太素玉
杯賜瓊漿(齊賢曰列子太/¶素者質之始)一飡歷萬歲何用
還故鄕永隨長風去天外恣¶飄揚¶
　　　其四十二(禎卿曰蕭&KR0003;近是大抵白/志在踈逸不在禄位故有)
(是言至謂供奉翰林¶之時/忽動江海之興則滯矣)<md:KR4c0013_WYG_002-30a>¶摇裔𩀱白鷗鳴飛滄江流冝與海人狎豈伊
雲鶴儔&KR0009;¶形𪧐沙月㳂芳戯春洲吾亦洗心
者忘機從爾遊(齊賢曰列¶子海上之人有好/鷗鳥者每旦之海上從鷗鳥)
<pb:KR4c0013_SBCK_002-35b>
(遊鷗鳥之至者百住而不止士贇曰此太白/托興之詩也雲中¶之鶴以喻在位之人也海)
(上之鷗以喻/閑散之人也)¶
　　　其四十三(禎卿曰蕭/&KR0003;是也)¶
周穆八荒意漢皇萬乗尊淫樂心不極雄豪
安足論西¶海宴王母北宫邀上元(齊賢曰列/子周穆王)
(駕八駿至赤水之陽升崑崙丘&KR0026;黃帝之宫/¶觴王母于瑶池之上廣記元封元年七月七)
(日王母乗紫雲輦駕九色班麟降漢宫東向/坐帝跪問寒暄旱因<md:KR4c0013_WYG_002-30b>¶呼帝坐遣侍女與上元)
(夫人相聞云比不相見四千餘年劉徹好道/適來&KR0026;之夫人可暫來否帝問上元何眞¶也)
<pb:KR4c0013_SBCK_002-36a>
(曰是三天眞皇之母上元之官俄而夫人至/可年二十餘頭作三角髻餘髪散垂至腰帝)
(拜夫人曰汝好道¶乎汝胎性暴胎性淫胎性/奢胎性酷胎性賦五者常舎於榮衞之中雖)
(慕長生亦自勞耳禎卿曰&KR0075;樂二句言¶人君/好荒&KR0075;樂佚則雖其氣度超邁亦何足論哉)
瑶水聞遺歌玉杯竟空言靈¶跡成蔓草徒悲
千載魂(士贇曰漢文帝時新垣平使人持玉/杯上書闕下獻之平言上¶曰闕上有)
(寳玉氣來者巳視之果有獻玉杯者刻曰人/主延壽瑶水聞遺歌穆王事見前句注此言)
(二君雖遇王¶母上元夫人然亦卒不免於死/是亦猶新垣平玉杯之空言耳後之求神仙)
(者可不鑒諸當時明皇亦好神/仙¶之事此詩盖有所諷云耳)<md:KR4c0013_WYG_002-31a>¶
<pb:KR4c0013_SBCK_002-36b>
　　　其四十四(禎卿曰此篇亦似/太白&KR0013;黜而作)¶
緑蘿紛葳蕤繚繞松栢枝(齊賢曰葳/㽔盛貌)草木有
所託歲寒¶尚不移柰何夭桃色坐嘆葑菲詩
玉顔艶紅彩雲髮非¶素絲(齊賢曰谷風云采/葑采菲無以下體)
(惡炎曰葑菲二菜者皆上下可食然而其根/有美時有惡時采¶之者不以其根惡時并棄)
(其葉喻夫婦以義合顔色相親亦/不可以顔色衰而棄其相與之禮)君子恩¶巳
畢賤妾將何爲(士贇曰意謂玉顔未改雲𩯭/未衰而君子之恩情中道絶)
(矣尚何/言哉)
<pb:KR4c0013_SBCK_002-37a>
　　　其四十五(禎卿曰蕭/&KR0003;近是)¶
八荒馳驚飈萬物盡凋落浮雲蔽頽陽洪波
振大壑龍<md:KR4c0013_WYG_002-31b>¶鳯脫網&KR0328;飄颻將安託去去乗白
駒空山詠場藿(齊賢曰龍¶鳯喻君子網罟喻/禍患謂君子幸脫禍患將安)
(所棲託乎隱於空山詠場藿之詩而巳詩皎/皎白駒食我場藿¶王氏曰言宣王之時賢者)
(有不得志而去國人欲留之曰皎皎白駒食/我場中之藿我當縶維而留之也士贇¶曰予)
(按太白此詩前四句是指遭禄山之亂乗輿/播遷天下驚擾五句至末句是太白罹難脫)
(身羈囚無所依¶託也然時君卒不能/用之惟有詠白駒之詩以自遣耳)
<pb:KR4c0013_SBCK_002-37b>
　　　其四十六(禎卿曰此詩交/刺其君臣也)¶
一百四十年國容何赫然隱隱五鳯樓峨峨
橫三川(齊賢¶曰自武德迄天寳十四載凡百/四十年國體光明赫然熾盛貌三川)
(鄜州地理志註華/池水黒水洛水)王<md:KR4c0013_WYG_002-32a>¶侯象星月賔客如雲煙
𨷖雞金宫裏蹴踘瑶臺邊(齊賢曰蹋¶踘兵𫝑/也所以練武士知)
(有材也皆因嬉戯以講練之士贇曰闘/雞見前詩註鮑明逺詩集君瑶臺裏)¶舉動
&KR0075;白日指揮回靑天當𡍼何翕忽失路長棄
&KR0162;獨¶有楊執㦸閉關草太玄(齊賢曰曹植與/楊脩書曰昔楊)
<pb:KR4c0013_SBCK_002-38a>
(子雲先朝執戟之臣耳士贇曰¶此篇前六句/意謂有唐得國之乆如此國容之盛如此王)
(侯賔客又如此所謂金宫瑶臺正當爲延賢/之地今¶乃爲𨷖雞蹴踘之場白日靑天者以)
(比其君闘雞蹴踘明皇所好此等之人得志/用事舉動指揮足以動揺主¶聽也禎卿曰當)
(塗以後蕭&KR0003;未善盖言此輩得志之人據要/路則氣燄揮霍而失路者則終於棄&KR0162;而不)
(用也¶唯楊子雲則閉門著書/以道自守不以得䘮爲心)<md:KR4c0013_WYG_002-32b>¶　　　其四十七(禎卿曰此/篇刺時也)¶
桃花開東園含𥬇誇白日偶蒙東風榮生此
艶陽質豈¶無佳人色但恐花不實宛轉龍火
<pb:KR4c0013_SBCK_002-38b>
飛零落早相失(齊賢曰漢¶書東宫蒼龍房心/心爲大火故曰龍火龍火飛)
(則秋氣鼎至/花實零落矣)詎知南山松獨立¶自蕭飋(士贇/曰謂)
(士無實行偶然榮遇者則易至於棄&KR0162;孰&KR0002;/君子之有特操者獨立而不改其節哉)¶
　　　其四十八(禎卿曰蕭/&KR0003;是也)¶
秦皇按寳劒赫怒震威神逐日廵海右驅石
駕滄津(齊賢¶曰三齊要略始皇作石橋欲過/海看日出處有神人能驅石下海陽)
(城十一山石令盡起立嶷嶷東傾如相/隨<md:KR4c0013_WYG_002-33a>¶行狀石去不速神輒鞭之石皆流血)徴卒
空九㝢作橋傷萬人(齊賢曰始皇三十二¶年/發兵三十萬北擊胡三)
<pb:KR4c0013_SBCK_002-39a>
(十三年發諸嘗逋亡人贅壻賈人略取陸梁/地爲桂林象郡南海以適遣戍徐廣注¶五十)
(萬人守五嶺士贇曰秦皇於海中作石橋或/云非人巧所建海神爲之豎柱始皇感其惠)
(乃通敬於神求¶與相見神曰我形醜約莫圖/我形始皇乃從石橋入三十里與神相見帝)
(左右有巧者濳以脚畫神形神怒曰¶帝&KR0018;約/可速去始皇即轉馬前脚猶立後脚隨奔僅)
(登/岸)但求蓬島藥豈思農鳸春¶力盡功不贍千
載爲悲辛(齊賢曰始皇三十年之碣石使韓/衆侯公石生求仙人不¶死之藥詳)
(見前詩注左傳九鳸爲農正注曰扈有九種/也春扈鳻鷓夏扈竊玄秋扈竊藍冬扈竊黃)
(&KR0068;扈&KR0060;丹¶行扈唶唶宵扈嘖嘖桑扈竊脂老/扈鷃鷃以九扈爲九農之號各隨其冝以教)
<pb:KR4c0013_SBCK_002-39b>
(民事爾雅扈字作鳸士贇曰此/<md:KR4c0013_WYG_002-33b>¶詩於時亦有所諷借秦爲喻云)¶
　　　其四十九(士贇曰此太白遭/讒擯逐後之詩也)¶
美人出南國灼灼芙蓉姿皓齒終不發芳心
空自持由¶來紫宫女共妬青蛾眉(齊賢曰三/秦記未央)
(宫一名/紫微宫)歸去瀟湘沚¶沉吟何足悲¶
　　　其五十(禎卿曰此篇譏世/人之不辨美惡也)¶
宋國梧臺東野人得燕石誇作天下珍却哂
趙王璧趙¶璧無緇磷燕石非貞眞(齊賢曰闞/子曰宋之)
<pb:KR4c0013_SBCK_002-40a>
(愚人得燕石於梧臺之側藏之以爲大寳<md:KR4c0013_WYG_002-34a>¶周/客聞而&KR0026;焉主人齋七日端冕元服以發寳)
(革匱十重巾十襲客見俛首掩口盧胡而𥬇/曰此特燕石也與¶瓦甓不殊主人大怒曰商)
(賈之言醫匠之心藏之愈固史記趙惠文王/時得楚和氏璧秦昭王聞之願以十五¶城易)
(璧論語磨而不/磷𣵀而不緇)流俗多錯誤豈知玉與珉(齊/賢)
(曰禮記貴/玉而¶賤珉)¶
　　　其五十一(禎卿曰蕭/&KR0003;近是)¶
殷后亂天紀楚懷亦巳昏夷羊滿中野菉葹
盈髙門比¶干諌而死屈平竄湘源虎口何婉
<pb:KR4c0013_SBCK_002-40b>
孌女&KR0912;空嬋媛彭咸¶乆淪没此意與誰論(齊/賢)
(曰淮南子本經訓曰夷羊在牧許愼注夷羊/土神商之將亡見<md:KR4c0013_WYG_002-34b>¶於商郊牧野之地離騷云)
(薋菉葹以盈室&KR0006;判獨離而不服注薋蒺䔧/也菉王芻也葹枲耳也三物皆惡草以比¶䜛)
(謟盈室喻滿朝也莊子孔子曰幾不免虎口/離騷經曰女&KR0912;之嬋媛&KR0006;申申其詈予注曰)
(女嬃屈原姊嬋媛¶猶牽引也&KR0024;曰&KR0003;文&KR0912;女/子也音湏士贇曰史殷本紀曰紂愈亂不止)
(微子數諌不聽乃與太師少師謀遂去¶比干/曰爲人臣者不可不以死爭廼強諌紂紂怒)
(曰吾聞聖人心有七竅剖比干觀其心史屈/原者名平爲楚¶懷王左徒王甚任之上官大)
(夫與之同列争寵因讒之王怒而䟽屈平頃/襄王立復短屈原於頃襄王頃襄王¶怒而遷)
<pb:KR4c0013_SBCK_002-41a>
(之江濵於是懷石遂自投汨羅以死彭咸殷/賢大夫諌其君不聽自投水而死此詩比興)
(之詩也其作¶於貶責張九齡之時乎殷后楚/懷比時之昏君也夷羊滿中野謂國將亡而)
(妖孽作也菉葹盈髙門喻小人在¶朝而據髙/位也比干屈平之竄死喻當時之忠臣諍士)
(以直道而貶責者也虎口何婉孌者詩人興/嘆之辭曰<md:KR4c0013_WYG_002-35a>¶忠諌之士寧䘮身而不悔視死如)
(歸者果何所爲而然哉亦欲其君改行而國/頼以安耳世人悲其以諌亡身¶如女&KR0912;之詈)
(予者徒多誰能如彭咸之先後合德而可與/論心者歟太白此詩哀思怨怒有感於時事)
(而作風¶刺譎諌/之體兼盡之矣)¶
　　　其五十二(禎卿曰此篇/白自傷也)
<pb:KR4c0013_SBCK_002-41b>
青春流驚湍朱明驟回薄(齊賢曰夏/爲朱明)不忍看
秋蓬飄揚¶竟何托光風滅蘭蕙白露洒葵藿
(齊賢曰宋王招魂注光風謂/雨已日出而¶風草有光也)美人不我期草
木日零落(士贇曰美人况時君也時不我用/老將至¶矣懷才而見棄於世能不)
(悲/夫)<md:KR4c0013_WYG_002-35b>¶　　　其五十三(禎卿曰蕭/&KR0003;是也)¶
戰國何紛紛兵戈亂浮雲趙𠋣兩虎闘晉爲
六卿分姦臣¶欲竊位樹黨自相羣果然田成
<pb:KR4c0013_SBCK_002-42a>
子一旦殺齊君(齊賢曰春秋之¶後號爲戰國/史記趙與秦㑹澠池秦王酒)
(酣使趙王鼓瑟藺相如前曰聞秦王善爲秦/聲請奉盆瓶秦王不肯¶相如曰五歩之内相)
(如請以頸血濺大王王不懌爲一撃缻罷歸/拜相如上卿位廉頗之右頗宣言唇之相如)¶
(望見頗引車避舎人羞辭去相如止之曰強/秦所以不敢加兵於趙者徒以吾兩人在今)
(兩虎共闘其𫝑不俱¶生吾所以爲此者先國/家之急而後私讎也士贇曰晉六卿者范氏)
(中行氏智氏魏氏趙氏韓氏史晉世家曰¶晉/昭公卒六卿彊公室卑六卿欲弱公室乃遂)
(以法盡滅其族而分其邑爲十縣各令其子/爲大夫晉益弱六<md:KR4c0013_WYG_002-36a>¶卿皆大其族後范中行智)
(伯相&KR0071;亡魏武侯韓哀侯趙敬侯滅𣈆後而/三分其地齊世家曰初簡公即位闞止¶爲政)
<pb:KR4c0013_SBCK_002-42b>
(田成子憚之驟顧於朝御鞅言曰闞不可並/也君其擇焉弗聽田氏方睦田豹爲子我臣)
(幸於子我子我¶欲盡逐田氏豹遂以告子行/曰彼得君弗先必禍子行舎於公宫夏五月)
(壬申成子兄弟四乗如公子我在幄¶岀迎之/遂入閉門宦者禦之子行殺宦者公與婦人)
(飲酒于檀臺成子遷諸寢子我岀田氏追殺/之郭𨵿庚辰¶田常執簡公于徐州公曰余蚤)
(從御鞅言不及此甲午田常弑簡公于徐州/太白此詩其作於天寳間乎時上¶自東都還)
(從容謂髙力士曰朕欲髙居無爲悉以政事/委林甫如何對曰天下大柄不可假人彼威)
(勢成誰敢¶議之者上不恱豈太白時亦微聞/其事位卑分踈欲諌不可故作是詩引古喻)
(今以諷其上歟太白愛/君憂國¶之意亦可尚矣)<md:KR4c0013_WYG_002-36b>¶
<pb:KR4c0013_SBCK_002-43a>
　　　其五十四(禎卿曰此/篇哀時也)¶
𠋣劒登髙臺悠悠送春目蒼榛蔽層丘瓊草
隱深谷(齊賢¶曰榛/木叢也)鳳鳥鳴西海欲集無珍木
鸒斯得所居蒿下盈¶萬族(齊賢曰毛萇詩傳/鸒斯鵯居鵯居雅)
(烏也鸒/音預)晉風日巳頽窮途方慟¶哭(士贇曰首/兩句乃居)
(髙見逺之意也三句四句比小人據髙位而/君子在野也五句至八句盖謂當時君¶子亦)
(有用世之意而在朝無君子以安之反不如/小人之得位呼儔引𩔖至於萬族之多也未)
(句借晉爲喻謂¶如此則君子道消風俗頽靡/居然可知&KR0002;阮籍之途窮然後慟哭母乃見)
<pb:KR4c0013_SBCK_002-43b>
(事之晩乎禎卿曰窮途慟&KR0152;蕭解未¶善/言風既頺矣途既窮矣方可慟哭而巳)<md:KR4c0013_WYG_002-37a>¶　　　其五十五(禎卿曰此篇譏人之/好色而不好仙術也)¶
齊瑟彈東吟秦絃弄西音慷&KR0099;動顔魄使人
成荒淫彼¶美佞邪子婉孌來相㝷一𥬇𩀱白
璧再歌千黃金珍色¶不貴道詎惜飛光沉安
識紫霞客瑶臺鳴素琴¶
　　　其五十六(禎卿曰此篇白/自傷&KR0013;黜也)¶
越客採明珠提携出南隅(士贇曰越在南/地故曰南隅)清
<pb:KR4c0013_SBCK_002-44a>
輝照海月¶美價傾皇都獻君君按劒懷寳空
長吁(齊賢曰鄒陽書曰明月之珠以/¶暗投人則人莫不按劒相盻)魚目復
相哂寸心増煩紆<md:KR4c0013_WYG_002-37b>¶　　　其五十七(禎卿曰蕭/&KR0003;是也)¶
羽族禀萬化小大各有依周周亦何辜六翮
掩不揮願¶銜衆禽翼一向黃河飛(士贇曰韓/子曰鳥有)
(周周者首重而尾屈將欲飲於河則必顚¶乃/銜羽而飲今人之所有飢不足者不可以不)
(愛其羽也阮籍詩寒風吹四壁寒鳥/相因依周周尚銜羽蛩蛩¶亦念飢)飛者莫
<pb:KR4c0013_SBCK_002-44b>
我顧嘆息將安歸(士贇曰此詩之意以鳥爲/喻言小大各有所依¶猶周)
(周之無力者依有力者銜羽而飲今有力者/飛而不顧唯有嘆息而巳猶言在野之賢望)
(在位之賢汲引¶同𩔖以就君禄而在位者卒/無進賢之心有志而不能自援者在無所歸)
(惟有嘆/息而已)¶
　　　其五十八(禎卿曰蕭/&KR0003;是也)<md:KR4c0013_WYG_002-38a>¶我到巫山渚㝷古登陽臺(齊賢曰九域志夔/州巫山縣距州東)
(北七十五里有大仙¶廟即巫山行女相䕫州/有古官襄王所游地襄陽耆舊傳云赤帝姚)
(&KR0078;未行而卒葬於巫山之陽故曰巫山之¶女/宋玉髙唐賦序曰楚襄王與玉游雲夢之臺)
<pb:KR4c0013_SBCK_002-45a>
(望髙唐之觀其上獨有雲氣王問曰此何氣/也曰所謂朝雲者¶先王嘗遊髙唐夢一婦人)
(曰妾巫山之女爲髙唐之客王因幸之去而/辭曰妾在巫山之陽髙丘之阻旦爲朝¶雲暮)
(爲行雨朝朝暮暮陽臺之下旦暮視之如言/故爲立廟曰朝雲髙唐賦曰湫&KR0006;如風凄&KR0006;)
(如雨風止雨/震¶雲無處所)天空綵雲滅地逺淸風來神女
知已乆襄王安在¶哉荒淫竟淪替樵牧徒悲
哀(士贇曰桓譚新論雍門周以琴見孟嘗君/曰臣竊悲¶千秋萬歲後墳墓生荆&KR0068;狐兎)
(穴其中樵兒牧竪躑躅而歌其上行人見之/悽愴孟嘗君之尊貴如何成此乎<md:KR4c0013_WYG_002-38b>¶孟嘗君喟)
(然歎息淚下衣襟此篇是太白過巫山懷古/而作天空綵雲滅地逺清風來者謂無神女)
<pb:KR4c0013_SBCK_002-45b>
(薦寢事也¶末四句謂時異事殊&KR0002;㐮王之/荒淫者竟巳淪替徒興樵牧之悲哀而已)¶
　　　其五十九¶
惻惻泣路岐哀哀悲素絲路岐有南北素絲
易變移(齊賢¶曰淮南子曰楊子見岐路而哭/之爲其可以南可以北墨子見練絲)
(而泣之爲其可/以黃可以黒)萬事¶固如此人生無定期田
竇相傾奪賔客互盈虧世途多¶翻覆交道方
嶮巇(士贇曰田竇者竇嬰曰蚡也按漢書曰/竇嬰孝文皇后從兄子也喜賔客¶田蚡)
(孝景皇后母弟也卑下賔客進名士家居者/欲以傾諸將相蚡以王太后故親幸數言事)
<pb:KR4c0013_SBCK_002-46a>
(多效士吏趨𫝑<md:KR4c0013_WYG_002-39a>¶力者皆去嬰而歸蚡六年竇/太后崩因與蚡爭灌夫事太后怒後嬰灌皆)
(論棄市春/蚡疾竟死)斗酒強¶然諾寸心終自疑張陳竟
火滅蕭朱亦星離(齊賢曰張耳陳餘爲¶刎頸/之交班固賛曰耳餘始居)
(約時相然信死及據國爭權卒相滅亡蕭育/與陳咸朱愽爲友著聞當世故長¶安語曰蕭)
(朱結綬王貢彈冠言其相薦逹也士贇曰蕭/育傳育與博後有隙不能終故曰火滅星離)
(也)衆¶鳥集榮柯窮魚守枯池嗟嗟失懽客勤
問何所規(士贇曰此¶詩譏市道交者必當時/有所爲而作太白罹難之餘友朋)
(之交道其不能始終如一而奔趍權門者諒/亦多矣¶徒有一𩔖失懽之客勤勤問勞亦何)
<pb:KR4c0013_SBCK_002-46b>
(所親/益乎)¶
分<md:KR4c0013_WYG_002-39b>¶𩔖¶&KR0024;¶註¶李太白詩卷之二

<pb:KR4c0013_SBCK_003-1a>
分𩔖補註<md:KR4c0013_WYG_002-40a>¶李太白<md:KR4c0013_WYG_002-40b>¶詩卷之三
